Glad-Sad-Mad -retrossa kategorisoidaan sprintin aikana havaitut ongelmat, haasteet, onnistumiset, ideat ja oivallukset kolmeen luokkaan. Kukin sprinttiin osallistunut kirjoittaa havaintonsa lapulle kompaktiksi tiivistettynä, jonka jälkeen havainnot ryhmitellään (samaa havaintoa käsittelevät laput yhteen). Sitten kukin tiimiläinen saa äänestää, mitä havaintoja käsitellään. Äänestyksen perusteella käydään aiheita läpi, mutta keskitytään pääasiassa asioihin, joita voidaan toteuttaa jo seuraavassa printissä. Aikaraja tämän tyyppiselle retrolle on enintään tunti.
Start, Stop, Continue, More of, Less of Wheel -retro on kestoltaan huomattavasti lyhempi, tiimin koosta riippuen noin 10-25 min. Tässä tavassa pointtina on kerätä tiimiläisiltä palautetta tiimin toimintatavasta/prosessista, jotta jatkossa voidaan toimia tehokkaammin. Ideana on jakaa ympyrä viiteen kategoriaan (retron nimen mukaisiin). Retro käydään keskusteluna, jossa osalliset esittävät mielipiteitään, havaintoja ja ideoita, jotka tiivistetään ja sijoitetaan oikeisiin kategorioihin. Pyrkimyksenä on oppia, mitä kannattaa jatkossa tehdä samalla tavalla, mitä lisätä, mitä muuttaa sekä mitä toimintaa pitäisi vähentää tai toimintatapoja lopettaa kokonaan.
